# 2. Dodawanie liczb całkowitych

## Dobra rada

W trudniejszych rachunkowych przykładach możesz tak zajść się obliczeniami, że zapomnisz, czy wynik miał być dodatni, czy ujemny. Dlatego warto najpierw napisać znak wyniku.

### Obliczytam
71 - 34 = 37.
Ale będzie plus czy minus???

### Zapisałam znak wyniku. A teraz spokojnie obliczę.
34 + (-71) = -__  → 34 + (-71) = -37

## Dodawanie liczb przeciwnych

Suma liczb przeciwnych zawsze jest równa 0.

(-5) + 5 = 0

[OŚ LICZBOWA pokazująca ruch od -5 do 0]

## Sprytne dodawanie

Jeśli dodajemy więcej liczb, to czasem zmiana kolejności składników ułatwia obliczenia.

• Najpierw warto znaleźć wszystkie pary liczb przeciwnych. Można je wykreślić, bo dodane do siebie dadzą 0, więc nie zmienią wyniku.

Na przykład:
(-3) + 7 + (-4) + 2 + (-7) + 3 + (-2) = -4

• W długim dodawaniu czasem wygodnie jest osobno dodać wszystkie liczby dodatnie, a osobno wszystkie ujemne i dopiero potem zsumować otrzymane wyniki.

Na przykład:
(-3) + (-5) + 7 + (-4) + (-3) + 12 + (-5) = 19 + (-20) = -1

• Czasem warto najpierw dodawać liczby, które dadzą „ładny" wynik.

Na przykład:
(-13) + 14 + (-5) + 3 + (-4) = (-10) + 10 + (-5) = -5