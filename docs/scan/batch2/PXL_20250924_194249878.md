# I. Liczby całkowite

## 2. Oblicz. Znajdź wyniki kolejnych działań na osi liczbowej i odczytaj hasło - nazwę rzeki przepływającej przez Słupsk.

[OŚ LICZBOWA z literami U, I, Ł, U, P, A, E, S, R, M od -6 do 4]

• (-6) · (-1)
• (-5) · 2
• 3 · (-4)
• (-16) : 4
• (-2) · 4
• 20 : (-10)

## 3. Pracujcie w parach. Przygotujcie dwa komplety kartoników z liczbami całkowitymi od -9 do 9. Wykładacie na stół po jednym kartoniku i na zmianę podajecie iloczyn dwóch liczb zapisanych na kartonikach leżących na stole.

## 4. Pracujcie w parach. Z zestawu kartoników z liczbami od -9 do 9 losujcie dwie karty. Następnie każde z was zapisuje dowolne działanie: mnożenie, dzielenie lub dodawanie wylosowanych dwóch liczb i oblicza wynik. Wygrywa osoba, która otrzymała większy wynik. Zabawie powtarzacie kilkakrotnie.

## 5. W zabawie podobnej do tej opisanej w zadaniu 4 Kasia wylosowała liczby 4, a Jola (-8). Oblicz:

a) sumę tych liczb,
b) iloczyn tych liczb,
c) iloraz liczby wylosowanej przez Jolę przez drugą liczbę,
d) średnią arytmetyczną liczb wylosowanych przez dziewczynki.

## 6. W sobotę w południe było -5°C, a w niedzielę w południe temperatura spadła jeszcze o 6 stopni. Oblicz średnią temperaturę w południe podczas tego weekendu.

## 7. Oto punkty zdobyte przez zawodników pięcioosobowej drużyny w pewnym turnieju: -1; 5; -8; 1; -2. Ile średnio punktów zdobył jeden zawodnik?

## 8. Oto fragment mapy pogody z 30 lutego, obejmujący kraje północnej Europy: Szwecję, Danię, Norwegię i Finlandię.

[MAPA EUROPY PÓŁNOCNEJ z oznaczonymi krajami i miastami:
- OSLO
- SZTOKHOLM
- HELSINKI
- KOPENHAGA]

a) W których stolicach było w nocy zimniej niż w stolicy Norwegii?
b) W którym mieście była największa różnica między temperaturą w dzień a temperaturą w nocy? Ile wynosiła ta różnica?
c) Oblicz średnią temperaturę w nocy w stolicach tych państw.

## 9. Oblicz.
a) |-5| · 7        b) (-2) · |3|       c) (-8) : |-2|       d) |-10| : 5

## 10. Oblicz kolejne potęgi liczby (-2), czyli (-2)¹, (-2)², ..., (-2)¹⁰. Przy obliczaniu każdego następnego wyniku możesz wykorzystać poprzedni. Które potęgi są liczbami dodatnimi, a które ujemnymi? Spróbuj wyjaśnić dlaczego.

## 11. Oblicz.
a) [(-3) + (-7)] · 4       b) [(-2) + (-5)] · [(-3) + 8]       c) (-4) + 4 · (-7)

## 12. Przez tydzień codziennie mierzono temperaturę w południe. W poniedziałek, we wtorek i w środę zanotowano +1°C, w piątek -2°C, a w sobotę i w niedzielę -3°C. Średnia temperatura z całego tygodnia wynosiła -1°C. Jaką temperaturę zanotowano w czwartek?

## 13. Trzej uczestnicy konkursu zdobyli średnio po -3 punkty. Dwaj z nich mieli taki sam wynik, a trzeci zdobył o 3 punkty więcej. Ile punktów zdobył trzeci zawodnik?