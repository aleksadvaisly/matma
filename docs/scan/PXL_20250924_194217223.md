# I. Liczby całkowite

## 10. Oto zyski firmy produkującej ozdoby choinkowe w kolejnych kwartałach roku.

[TABELA:
| Kwartał I | Kwartał II | Kwartał III | Kwartał IV |
|-----------|------------|-------------|------------|
| -7000 zł  | -15 000 zł | -40 000 zł  | +362 000 zł |
]

Jaki zysk osiągnęła firma w ciągu roku? Ile był równy średni zysk przypa­dający na jeden kwartał? A ile wyniósł w tym roku średni zysk miesięczny?

## 11. Spróbuj zgadnąć, które z trzech podanych działań ma największy wynik, a które - najmniejszy. Następnie wykonaj działania i sprawdź, czy twoje przypuszczenia okazały się słuszne.

a) |-2| + 3,     (-2) + |3|,     |-2 + 3|
b) 3 + (-4) + (-2),     |3 + (-4)| + (-2),     |3 + (-4) + (-2)|

## 12. Oblicz sprytnie.

-105 + (-104) + (-103) + ... + 98 + 99

## 13. W harcerskim biegu terenowym patrole otrzymały zadania do wykonania. Każde zadanie było punktowane w skali od (-5) do 5. Oblicz wynik uzyskany przez każdy patrol. O ile punktów najlepszy patrol był lepszy od najsłabszego?

[TABELA:
| Patrol | Samarytanka | Terenoznawstwo | Historia harcerstwa | Przyroda |
|---------|------------|----------------|-------------------|----------|
| Łosie | -1 | -4 | 5 | 5 |
| Sarny | -3 | -1 | -5 | 3 |
| Kuny | 5 | 2 | -1 | 4 |
| Wiewiórki | -3 | 5 | -4 | 5 |
]

## 14. Konkurs składa się z 20 zadań testowych. Za złą odpowiedź uczestnik otrzymuje (-1) punkt, a za dobrą 3 punkty. Brak odpowiedzi to 0 punktów. Tomek zdobył 20 punktów, a Jacek dobrze rozwiązał ⅔ wszystkich zadań, w dwóch zadaniach nie podał odpowiedzi, a w pozostałych błędnie. Kto uzyskał lepszy wynik - Tomek czy Jacek? O ile punktów lepszy?

## Dla dociekliwych

W niektórych konkursach z zadaniami testowymi za złą odpowiedź przy­znawane są punkty ujemne, aby zniechęcić do zgadywania.
W pewnym konkursie jest 10 pytań. Uczestnik otrzymuje +4 p. za każdą dobrą odpowiedź, (-1) p. za każdą złą odpowiedź i 0 p. za brak odpowiedzi.

### Jaki najwyższy i jaki najniższy wynik można osiągnąć w tym konkursie?

### Czy można zakończyć konkurs z wynikiem:
a) 39 p.,     b) 37 p.,     c) 36 p.,     d) 35 p.?

### Dwóch zawodników uzyskało po 1 punkcie, chociaż każdy rozwiązał inną liczbę zadań. Jak to możliwe?

### Znajdź inną niż 1 sumę punktów, którą można uzyskać na dwa sposoby.

### Czy jest suma punktów, którą można uzyskać na trzy sposoby?

### Wymień wszystkie możliwe sumy punktów w takim konkursie.

## Czy już umiem?

### I. Oblicz.
a) -5 + 7     b) 5 + (-7)     c) -5 + (-7)     d) 7 + (-5)

### II. Oblicz sprytnie.
a) -17 + 28 + (-5) + (-28) + 5     b) -17 + 23 + (-3) + 7

### III. W tabeli przedstawiono punktację trzech zespołów biorących udział w konkursie przyrodniczym. Ile punktów zdobył najsłabszy zespół?

[TABELA z punktacjami dla 4 zadań przez 3 zespoły]

### IV. Oblicz pole i obwód prostokąta przedstawionego na rysunku.

[RYSUNEK: Prostokąt ABCD z wymiarami: szerokość ⅔ cm, wysokość ⅓ cm]