# 4. Odejmowanie liczb całkowitych

## Dla dociekliwych

Skrót p.n.e. odczytujemy „przed naszą erą" i stosujemy do oznaczania lat przed narodzeniem Chrystusa. Możemy napisać „rok -300" lub „rok 300 p.n.e.".
W naszej rachunbie czasu nie ma roku zerowego. Jest rok -1, a zaraz po nim następuje pierwszy rok naszej ery. Musimy o tym pamiętać przy obliczaniu, ile lat trwało wydarzenie na przełomie er. Zastanów się, jakie działanie trzeba wtedy wykonać.

### 1. Oblicz, ile lat upłynęło. Zrób to dwoma sposobami: posługując się działaniem i „na palcach".

a) od początku roku -1 do początku roku 2,
b) od 15 marca 3 roku p.n.e. do 15 marca 4 roku n.e.,
c) od 1 czerwca 4 roku p.n.e. do 1 czerwca 3 roku p.n.e.

### 2. Oblicz, ile lat żył, i napisz, w którym wieku żył:

a) Aleksander Macedoński (-356; -323), król Macedonii, założyciel Aleksandrii (miasta w Egipcie u ujścia Nilu), jeden z najwybitniejszych wodzów w historii ludzkości,
b) Archimedes (-287; -212), wybitny fizyk i matematyk,
c) Horacy (-65; -8), rzymski poeta,
d) Oktawian August (-63; 14), pierwszy cesarz rzymski.

## Czy już umiem?

### I. W środę w południe temperatura wynosiła 2°C, w czwartek spadła o 7 stopni, a w piątek spadła o kolejne 2 stopnie. Podaj temperaturę z czwartku i piątku.

### II. Oblicz.
a) (-3) - (-2)      b) (-3) - 8      c) 5 - 9      d) 2 - (-4)

### III. Wykorzystaj wyniki działań podanych w ramce i oblicz.
a) (-374) - (-2572)      c) (-374) + 2572      [2572 + 374 = 2946]
b) (-374) - 2572         d) (-374) + (-2572)    [2572 - 374 = 2198]

### IV. W trójkącie równoramiennym jeden z kątów ma 20°. Oblicz pozostałe kąty tego trójkąta. Rozpatrz dwa przypadki.